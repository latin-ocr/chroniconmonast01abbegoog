138 HISTORIA FUNDATIONIS

fratrum delatus est capitulum, illic pro loci consuetudine
emissurus spiritum. Ubi cinere et cilicio substrato depo-
situs, repente omnia corporis membra quae pridem prae-
mortua videbantur coepit movere, et motu labiorum gestum
loquentis exprimere. Excitatis fratribus omnibus, ori

ejus qui propius assistebant aures adhibuerunt, sed cum
solus esset sibilus sine voce, nihil eorum quae dicere
intendebat potuerunt discernere. Nocte transcurrente,
cum jam mane diluxisset, animam in manus volunta-
temque Creatoris sui reddidit fratribus circunstantibus, et
proficiscentem cum orationum devotione Domino commen-
dantibus. Exequiis ut decebat per biduum celebratis,
demum terra terrae ex qua sumpta est redditur, et coram
majori crucifixo, et altari crucis Crucifixi sepelitur. Ap·
positus est igitur ad patres suos anno incarnationis Domi-
nicae millesimo centesimo septuagesimo primo, promotionis
suae anno tricesimo tertio, undecimo kalendas J ulii. Qui
cum in multis operibus suis bonis merito sit laudandus, in
hoc tamen praecipue est admirandus, quod curn res pos-
sessionesque ecclesiae hostilitatis tempore plurima exparte
distractas multo labore et expensis innumeris revocaverit,
domum statui pristino restituerit, ecclesiam ornamentorum
plurima varietate decoraverit, domum tamen ipsam nullo
penitus debito intus vel extra obligatam reliquit ; ministris
nihilominus tarn suis qui sibi familiarius adhaerebant, quam
his qui in communi fratrum administratione erant sic in
omnibus providit, ut nemo eorum de his quae sibi recom-
pensandi laboris sui gratia debebantur, quicquam deesse
merito posset causari. Super haec omnia, argentea quae-
dam vasa moriens ecclesiae dereliquit, exquibus ad ho·

norem Dei et ipsius memoriam fabrifacta est super majus · ·

altare dependens corona, auro ad ipsius inaurationem
addito, simili materia fabrifactam habens in medio colum-
bam, corpus Dominicum continentem. Igitur ex tanta
beneficiorum ejus recordatione, memoria ipsius viget in
multiplici benedictione.

Rebus humanis sic exempto viro venerabili abbate

 

